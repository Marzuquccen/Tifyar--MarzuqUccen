Neṭṭef aṭṭas n wakud iwakken ad neffeɣ ɣer lberr.
Luleɣ-d di temdint n York.
Luleɣ-d deg yiwet n twacult yelhan.
Ur nella ara n at tmurt-agi.
Baba, laṣel-ines n Bremen.
Sɛiɣ sin watmaten-iw.
Isem-iw Robinson Cruzoe, d aqcic wis tlata deg twacult-iw.
Ur lmideɣ ula d yiwet n lḥirfa.
Aqaruy-iw, seg zik, yeččur d tikta n tnemḍar.
Baba yevɣa ad d-fɣeɣ d avugatu.
Nek targit-iw d tinigt ɣef yillel.
Baba, d argaz bu lhiva akked laɛqel.
Baba yettak-iyi-d iwellihen yelhan mgal ayen akken yettwali dir-it.
Yiwet n tṣebḥit akka dɣa, yessawel-iyi-d ɣer texxamt-is ad iyi-yendeṛ.
Yenna-iyi-d daɣen belli timsal-agi fɣent-iyi afus.
S ṣwab i ttɛeddin yemdanen di ddunit s tsusmi akked liser.
