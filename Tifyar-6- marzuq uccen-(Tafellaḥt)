Tṛuḥ yemma ɣer tebḥirt ad d-tessekfel baṭaṭa.
Yesselmed-iyi baba amek ara leqmeɣ taḥeccadt iwakken ad tuɣal d tazemmurt.
Gezmeɣ-d taxellalt i ttelqim.
Ẓẓiɣ imɣi n lwerd ɣef ubalkun.
Ass-a zwiɣ-d azemmur-nneɣ.
Ddiɣ akked yemma ad d-nawi azemmur.
Sufɣeɣ lmal ad yeks.
Qerbeɣ ad d-ẓgeɣ tafunast-iw tewwet-iyi-d s tseṭṭa-s.
Nesɛa sebɛa wakraren, tixsi akked uɣyul.
Ccetwa tewweḍ-d, yaw ad nruḥ ad d-nezdem!
D lawan n tyerza, suffeɣ-d lmaɛun akked tyuga!
Ḥucceɣ-d leḥcic i tfunast-nneɣ.
Zedmeɣ-d isɣaren si lexla-nneɣ.
Uliɣ ad d-cerweɣ azemmur, ɣliɣ-d.
Taqabact n leqḍiɛ tettwaxdem i yesɣaren mači i uḥemmeṛ.
Neẓḍa-d azmmur-nneɣ si tessirt n Ɛmer Umuḥ, newwi-d sebɛa u ɛecrin lkilan.
Azemmur n usammar yif win n umalu.
Nesɛa tmanyin n tzemrin deg uzaɣar.
Uɣeɣ-d azamar iwakken ad t-rebbiɣ i lɛid.
Tissirt n zik s usardun ma d tin n tura s umutur.
Ɛmer Umuḥ yessexdam arrac n taddart-is di tessirt.
Yurew lexrif aseggas-a, ilaq ad nheggi iferrugen.
Turew-d tfunast-nneɣ aɛejmi d aberqac.
Nesɛa sebɛa tyuẓaḍ ticebḥanin akked yiwen uyaẓiḍ azeggaɣ.
Ferseɣ tileqqamin iwakken ad gmunt. 
Wten waman teswa lqaɛa. 




